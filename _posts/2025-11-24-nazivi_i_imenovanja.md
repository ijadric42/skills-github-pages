Kaže se da je jedan od najtežih problema u programiranju imenovanje - odabir dobrih imena za funkcije, varijable, klase, atribute. Projektiranje je manje egzaktno i manje rigorozno od programiranja, ali problem davanja dobrih imena je također prisutan. Umjesto apstraktnih koncepata, u projektiranju se uglavnom bavimo konkretnim, fizičkim prostorima i komponentama. 
U projektiranju električnih instalacija tako moramo paziti na logična i lako razumljiva imena i oznake za:
- električne razdjelnike
- komponente unutar razdjelnika
- kabele
- prostore
- nazive strujnih krugova

Za razliku od programiranja, ovdje nemamo kompajliranje; kompajler neće javiti grešku ako smo istu varijablu dva puta nazvali drugačije (iako bi bilo korisno). Na početku razrade projekta bilo bi dobro definirati sve opće pojmove i koncepte imenovanja, da bi se izbjeglo različito nazivanje istih pojmova. Jedan od primjera koji mi pada na pamet je signal za isključenje prekidača/isklop prekidača. Takve stvari je potrebno unaprijed dogovoriti s nekom standardnom listom signala, u koju su upoznati svi uključeni projektanti.

Također, standardne komponente koje se ugrađuju u svaki razdjelnik trebale bi imati uniformiranje oznake. Svakako bi trebalo koristiti neki od međunarodno prihvaćenih standarda za označavanje. Primjerice prema IEC 750, komponente započinju s "-" i imaju sljedeće oznake:
- A - sklopovi
- B - pretvarači iz neelektričnih u električne veličine
- C - kondenzatori
- F - zaštitni uređaji
- K - releji, itd.

Međutim, komponente imaju i brojčani dio oznake. Tako npr. grijač unutar razdjelnika može imati oznaku -R1 ili -R101. Sve te stvari bi se trebale standardizirati što je više moguće.
